Више табела у истом документу
==============================

Озбиљни пословни прорачуни захтевају обраду великих количина података.
Често је неудобно спаковати велику групу података у једну табелу јер тада табела
постаје непрегледна, док потреба за честим „скроловањем“ чини да рад са таквим
табелама постаје непрактичан. Зато у Екселу постоји могућност да се у једном истом
документу формира више табела, свака на свом *радном листу*.


.. infonote::

   Ексел документ је „свеска“ са више „радних листова“, сваки „радни лист“ може да садржи једну или више табела,
   и сви ти подаци могу међусобно да комуницирају.

У овој лекцији
----------------------------

У овој лекцији ћемо показати како се у Ексел документу може радити са више радних листова. Конкретно, показаћемо:

1. креирање и промену имена радног листа,
2. унос података у радне листове и копирање садржаја са једног радног листа на други, и
3. преузимање података са другог радног листа.


