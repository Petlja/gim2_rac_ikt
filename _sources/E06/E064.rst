Задаци за вежбу
================

**Задатак 1.** Са следећег линка преузми датотеку која садржи податке о берачима воћа на једној плантажи:


`Jabuke.xlsx <https://petljamediastorage.blob.core.windows.net/root/Media/Default/Kursevi/programiranje_II/epodaci/Jabuke.xlsx>`_

- Прошири колоне ако је потребно и улепшај табелу.
- Одреди укупну количину јабука, крушака и трешања које су убране.
- За сваког берача утврди колико је зарадио ако знаш да су износи убраног воћа дати у килограмима, а цена брања по килограму воћа је дата испод табеле са берачима.

**Задатак 2.** У ауто-салону се продаје 10 врста аутомобила и преглед продаје је дат у документу на следећем линку:


`Automobili.xlsx <https://petljamediastorage.blob.core.windows.net/root/Media/Default/Kursevi/programiranje_II/epodaci/Automobili.xlsx>`_

Свака врста аутомобила има своју „*Nabavnu cenu*“ (колона F).

На набавну цену власник салона зарачунава своју маржу (проценат) из ћелије C3 и висина марже се исказује у колони G.

„*Osnovna cena*“ аутомобила (колона H) је набавна цена увећана за маржу.

На основну цену се зарачунава „*Carina*“ у одређеном проценту (колона G). Проценат за царину се налази у ћелији C4.

На збир основне цене и царине се даље зарачунава ПДВ (колона H) у одређеном проценту. Проценат ПДВ-а се налази у ћелији C5.

„*Ukupna Cena*“ се рачуна као збир „*Osnovne cene*“, „*Carine*“ и ПДВ-а (колона I).

У колону „*Popust*“ (колона J) се уноси могући попуст који даје продавац *у процентима* **на основну цену**, ако му се купац „свиђа“.

Израчунати „*Prodajnu cenu*“.


