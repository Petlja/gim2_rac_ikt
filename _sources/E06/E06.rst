Апсолутне и релативне адресе ћелија
====================================

Као што смо већ видели, могућност да у ћелију унесемо формулу, у сарадњи са аутоматском рекалкулацијом, представља
један од највећих адута Ексела. Пошто се Ексел користи и за озбиљније пословне прорачуне, да би се одговорило изазовима
које пословна употреба поставља пред један софтверски производ, велика пажња је посвећена изражајним могућностима приликом
конструкције формула. Оно што смо до сада видели представља само мали део Екселове флексибилности, а описивање свих
његових могућности када се ради о изражајној моћи формула далеко надилази амбиције овог курса. Међутим,

.. infonote::

   механизам апсолутног и релативног адресирања ћелија представља окосницу Екслеове флексибилности!


У овој лекцији
-------------------

У овој лекцији нагласак је на формулама и њиховој изражајној моћи. Објашњавамо:

1. како се копирају формуле и како Ексел мења формулу током копирања,
2. шта је релативна, а шта апсолутна адреса ћелије и како то утиче на копирање формула, и
3. како подацима у ћелији додати знак за валуту.

