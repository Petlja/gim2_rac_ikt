Разне врсте података у табели
==============================

Већ смо видели да једна ћелија Ексел табеле може да садржи неки текст или неки број.
У пословним применама се често дешава да у табели треба представити новчане износе,
датуме и времена одржавања неких догађаја.
У овој лекцији ћемо проћи кроз три примера:
у првом се бавимо музичким фестивалима у Европи и тако вежбамо рад са датумима,
у другом се бавимо донацијама и увежбавамо унос валута у Ексел табелу,
а у трећем правимо плеј-листу и вежбамо рад са подацима који описују време.
Успут ћемо научити како се планирају табеле.


У овој лекцији
----------------------------

У овој лекцији ћемо обрадити:

1. планирање табеле,
2. унос датума и времена у табелу,
3. рачун са подацима који представљају датум и време,
4. оквире око ћелије и поравнавање садржаја ћелије.

